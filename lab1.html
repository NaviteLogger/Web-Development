<!DOCTYPE html>
<html>

<head>
    <title>Teksty</title>
</head>

<body>
    <h1>Teksty</h1>
    <div class="first-text">
        <p>Dokładne pochodzenie karnawału nie jest znane. Badania wskazują, że święto to zostało zapoczątkowane na długo
            przed
            naszą erą. W Europie odbywały się różne imprezy karnawałowe, których opisy zachowały się w historii. Jednak
            nie wszędzie
            w Europie imprezy karnawałowe były tak samo popularne. Najentuzjastyczniej karnawał był obchodzony w krajach
            europejskich graniczących z basenem Morza Śródziemnego: Francji (Montpellier[3]), Hiszpanii (Barcelona,
            Sewilla[3]) i
            Włoszech (Rzym, Neapol, Florencja, Wenecja[3]). Mniej popularne były jego obchody w krajach Europy
            Środkowej. W Europie
            Północnej nie stanowił ważnego wydarzenia. Czas karnawału charakteryzował się noszeniem masek, przebrań,
            tańcami,
            śpiewem, nadmiernym jedzeniem, piciem, zwiększoną swobodą seksualną, aktami przemocy i agresji podczas
            pozorowanych
            bitew i zawodów. Zabawy, przedstawienia czy rytuały karnawałowe odbywały się w miejscach publicznych – na
            ulicach i
            placach w centrum miasta. Mieszkańcy byli jednocześnie uczestnikami i widzami[4].

            Prekursorem weneckiego karnawału było rzymskie święto Saturnaliów, które z kolei było połączeniem jeszcze
            starszych
            uroczystości[5].

            Historia karnawału w Wenecji sięga końca XI wieku[4], choć pierwsza historyczna wzmianka pochodzi już z 1094
            roku z
            dokumentu sygnowanego przez dożę Faliero, który gwarantował prawo do obchodzenia karnawału – łac. carnis
            laxatio – w
            okresie poprzedzającym wielki post[3][6], lecz dopiero zwycięstwo Republiki Weneckiej pod rządami doży
            Michiela nad
            patriarchą Akwilei Ulrichem II﻿[w innych językach] w 1162 roku zapoczątkowało jedną z głównych karnawałowych
            tradycji[4][7]. Po odbiciu Grado Ulrich II, jego dwunastu głównych wasali i setki jego żołnierzy zostało
            pojmanych i
            sprowadzonych do Wenecji. Po interwencji papieża w sprawie zawarcia pokoju więźniowie zostali uwolnieni w
            zamian za
            coroczną daninę dla Republiki Weneckiej w postaci 1 byka, 12 świń i 300 bochenków chleba. Ceremonia
            publicznego
            zarzynania byka i świń (symbolizujących odpowiednio Ulricha i jego wasali) w celu upamiętnienia zwycięstwa,
            odbywająca
            się każdego roku w dniu poprzedzającym tłusty czwartek na placu św. Marka, stała się tradycją i przetrwała
            jako element
            karnawału przez następne setki lat[1][7][8]. Brali w niej udział wszyscy mieszkańcy, racząc się uroczystym
            posiłkiem i
            ciesząc z muzyki, tańców i pokazów akrobatycznych[4]. Krwawego rytuału zaniechano około 1520 roku[1].</p>
    </div>
</body>

</html>